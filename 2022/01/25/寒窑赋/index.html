<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content=""><title>寒窑赋 | 文字匠</title><link rel="stylesheet" type="text/css" href="/yuda-shi.github.io/css/style.css?v=1.0.0"><link rel="stylesheet" type="text/css" href="//cdn.jsdelivr.net/npm/normalize.css/normalize.min.css"><link rel="stylesheet" type="text/css" href="//cdn.jsdelivr.net/npm/purecss/build/pure-min.min.css"><link rel="stylesheet" type="text/css" href="//cdn.jsdelivr.net/npm/purecss/build/grids-responsive-min.css"><link rel="stylesheet" href="//cdn.jsdelivr.net/npm/font-awesome@4.7.0/css/font-awesome.min.css"><script type="text/javascript" src="//cdn.jsdelivr.net/npm/jquery/dist/jquery.min.js"></script><link rel="icon" mask="" sizes="any" href="/yuda-shi.github.io/favicon.ico"><link rel="Shortcut Icon" type="image/x-icon" href="/yuda-shi.github.io/favicon.ico"><link rel="apple-touch-icon" href="/yuda-shi.github.io/apple-touch-icon.png"><link rel="apple-touch-icon-precomposed" href="/yuda-shi.github.io/apple-touch-icon.png"><script type="text/javascript" src="//cdn.jsdelivr.net/npm/clipboard/dist/clipboard.min.js"></script><script type="text/javascript" src="//cdn.jsdelivr.net/gh/codeseven/toastr/build/toastr.min.js"></script><link rel="stylesheet" href="//cdn.jsdelivr.net/gh/codeseven/toastr/build/toastr.min.css"><meta name="generator" content="Hexo 5.4.0"></head><body><div class="body_container"><div id="header"><div class="site-name"><h1 class="hidden">寒窑赋</h1><a id="logo" href="/yuda-shi.github.io/.">文字匠</a><p class="description">天行健，君子以自强不息</p></div><div id="nav-menu"><a class="current" href="/yuda-shi.github.io/."><i class="fa fa-home"> 首页</i></a><a href="/yuda-shi.github.io/archives/"><i class="fa fa-archive"> 归档</i></a><a href="/yuda-shi.github.io/about/"><i class="fa fa-user"> 关于</i></a><a href="/yuda-shi.github.io/rss/"><i class="fa fa-rss"> 订阅</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">寒窑赋</h1><div class="post-meta">2022-01-25<span> | </span><span class="category"><a href="/yuda-shi.github.io/categories/%E5%8F%A4%E6%96%87/">古文</a></span></div><div class="post-content"><p>天有不测风云，人有旦夕祸福。蜈蚣百足，行不及蛇；雄鸡两翼，飞不过鸦。马有千里之程，无骑不能自往；人有冲天之志，非运不能自通。</p>
<p>盖闻：人生在世，富贵不能淫，贫贱不能移。文章盖世，孔子厄于陈邦；武略超群，太公钓于渭水。颜渊命短，殊非凶恶之徒；盗跖年长，岂是善良之辈。尧帝明圣，却生不肖之儿；瞽叟愚顽，反生大孝之子。张良原是布衣，萧何曾为县吏。晏子身无五尺，封作齐国宰相；孔明卧居草庐，能作蜀汉军师。楚霸虽雄，败于乌江自刎；汉王虽弱，竟有万里江山。李广有射虎之威，到老无封；冯唐有乘龙之才，一生不遇。韩信未遇之时，无一日三餐，及至遇行，腰悬三尺玉印，一旦时衰，死于阴人之手。</p>
<p>有先贫而后富，有老壮而少衰。满腹文章，白发竟然不中；才疏学浅，少年及第登科。深院宫娥，运退反为妓妾；风流妓女，时来配作夫人。</p>
<p>青春美女，却招愚蠢之夫；俊秀郎君，反配粗丑之妇。蛟龙未遇，潜水于鱼鳖之间；君子失时，拱手于小人之下。衣服虽破，常存仪礼之容；面带忧愁，每抱怀安之量。时遭不遇，只宜安贫守份；心若不欺，必然扬眉吐气。初贫君子，天然骨骼生成；乍富小人，不脱贫寒肌体。</p>
<p>天不得时，日月无光；地不得时，草木不生；水不得时，风浪不平；人不得时，利运不通。注福注禄，命里已安排定，富贵谁不欲？人若不依根基八字，岂能为卿为相？</p>
<p>吾昔寓居洛阳，朝求僧餐，暮宿破窖，思衣不可遮其体，思食不可济其饥，上人憎，下人厌，人道我贱，非我不弃也。今居朝堂，官至极品，位置三公，身虽鞠躬于一人之下，而列职于千万人之上，有挞百僚之杖，有斩鄙吝之剑，思衣而有罗锦千箱，思食而有珍馐百味，出则壮士执鞭，入则佳人捧觞，上人宠，下人拥。人道我贵，非我之能也，此乃时也、运也、命也。</p>
<p>嗟呼！人生在世，富贵不可尽用，贫贱不可自欺，听由天地循环，周而复始焉。</p>
</div><div class="tags"><a href="/yuda-shi.github.io/tags/%E8%BD%AC%E8%BD%BD/"><i class="fa fa-tag"></i>转载</a></div><div class="post-nav"><a class="next" href="/yuda-shi.github.io/2021/11/26/%E6%BB%95%E7%8E%8B%E9%98%81%E5%BA%8F/">滕王阁序</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://wenzijiang.com"/></form></div><div class="widget"><div class="widget-title"><i class="fa fa-folder-o"> 分类</i></div><ul class="category-list"><li class="category-list-item"><a class="category-list-link" href="/yuda-shi.github.io/categories/%E5%8F%A4%E6%96%87/">古文</a></li></ul></div><div class="widget"><div class="widget-title"><i class="fa fa-star-o"> 标签</i></div><div class="tagcloud"><a href="/yuda-shi.github.io/tags/%E8%BD%AC%E8%BD%BD/" style="font-size: 15px;">转载</a></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/yuda-shi.github.io/2022/01/25/%E5%AF%92%E7%AA%91%E8%B5%8B/">寒窑赋</a></li><li class="post-list-item"><a class="post-list-link" href="/yuda-shi.github.io/2021/11/26/%E6%BB%95%E7%8E%8B%E9%98%81%E5%BA%8F/">滕王阁序</a></li><li class="post-list-item"><a class="post-list-link" href="/yuda-shi.github.io/2021/11/25/%E5%90%8E%E5%87%BA%E5%B8%88%E8%A1%A8/">后出师表</a></li><li class="post-list-item"><a class="post-list-link" href="/yuda-shi.github.io/2021/11/25/%E5%87%BA%E5%B8%88%E8%A1%A8/">出师表</a></li><li class="post-list-item"><a class="post-list-link" href="/yuda-shi.github.io/2021/11/23/%E8%9C%80%E9%81%93%E9%9A%BE/">蜀道难</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="https://ning.im/" title="Ning Zhang" target="_blank">Ning Zhang</a><ul></ul><a href="https://pingfanpai.com/" title="平凡派" target="_blank">平凡派</a></div></div></div><div class="pure-u-1 pure-u-md-3-4"><div id="footer">Copyright © 2022 <a href="/yuda-shi.github.io/." rel="nofollow">文字匠.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/yuda-shi.github.io/js/totop.js?v=1.0.0" async></script><script type="text/javascript" src="//cdn.jsdelivr.net/gh/fancyapps/fancybox/dist/jquery.fancybox.min.js" async></script><script type="text/javascript" src="/yuda-shi.github.io/js/fancybox.js?v=1.0.0" async></script><link rel="stylesheet" type="text/css" href="//cdn.jsdelivr.net/gh/fancyapps/fancybox/dist/jquery.fancybox.min.css"><script type="text/javascript" src="/js/copycode.js" successtext="复制成功!"></script><link rel="stylesheet" type="text/css" href="/css/copycode.css"><script type="text/javascript" src="/yuda-shi.github.io/js/codeblock-resizer.js?v=1.0.0"></script><script type="text/javascript" src="/yuda-shi.github.io/js/smartresize.js?v=1.0.0"></script></div></body></html>